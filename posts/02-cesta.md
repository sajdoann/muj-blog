---
layout: gallery
title: "A budou ti ty mandarinky rozumnět?"
no_menu_item: true # required only for this example website because of menu construction
date: 2022-08-31 15:44:44
support: [jquery, gallery]
---


O cestě a karanténě.

Poslední den před cestou jsme podepsali finanční dohodu, směnili si každý cca 15 tisíc na eura. Možnosti, jakou měnu vzít na Taiwan, byly eura nebo americké dolary. Nový taiwanský dolar ( 1 NTD ~ 0.8 Czk) v české směnárně nenajdete. USD a eura jsou na tom dost podobně, tak jsme si vzali eura, protože jsou lépe barevně odlišené různé hodnoty. Ano... nejenom auta poznávám podle barviček. :innocent: Nicméně, teď už vím, že momentálně převod Czk-USD-NTD vychází o trochu lépe.

Koupila jsem si letenku s Emiráty. K mé nelibosti, ale nejspíš rozumnosti, jsme se s Dejvem domluvili na nejpřímějším letu co to jde. Čekal nás 1 přestup v Dubai. Trval 4 hodiny, což pro nás znamenalo, že nevystrčíme z letiště ani paty. V době kdy jsme kupovali letenky jsme měli mít PCR test né starší 48 hodin při příletu na Taiwan. Nehledě na to, že některé země požadují i předložení zpáteční letenky (jedna nešťastnice co jela na NTUT z jiné země tak nedostala na letišti boarding pas). Neplánovali jsme to také zkoušet. 


V Dubai na letišti jsme našli náš Gate. Shodou okolností vedle něj bylo odpočívání s umělým trávníkem a lavičkami. Lavičky byly do poslední zabrané. Po vzoru dalších cestujících jsme si našli kousek volného místa na umělé trávě a jali se spát. Kousek opodál bylo dětské hřistě a ani v 1 ráno děti evidentně na letišti nespí. To mi zajistilo 4 hodiny bez spánku. Zato jsem mohla přemítat, nad vším možným. Mimo jiné, že tu teď ležím přitulená k Dejvovi, zcela normální věc pro evropany, ale v SAE by to někoho mohlo naštvat. 

Budík jsme si nastavili na hodinu před odletem. Spořádaně jsme vstali, Dejv se doběhl kouknout na Gate a právě se "naloďovali" poslední cestující. Mě na trávě přišla last call smska, ať se koukám dostavit ke Gateu. A tak jsme bez fronty nastoupili do letadla. Příšte si ale rozhodně nastavím budík na kousek dřív. Sice nás ještě nevolali rádiem, ale nebylo k tomu tak daleko.

{% include gallery-layout.html gallery=site.data.galleries.02-cesta-1 id_number=1         %}

Při průletu nad Taiwanským průlivem jsme pozorovali lodičky a říkali si, které jsou z nich asi ty bojové americké. Krásné vyhlídky.

Na letišti nás hned odchytli koordinátoři z Ministry of Education (MoE). Nalepili na nás MoE a karanténní nálepku. Pak už jsme jako celistvé stádo postupovali k zísání sim karty; PCR testu ze slin; příjezdové kontrole; získání zavazadel; očuchání černým labradorem, zda nemáme drogy; směnárně a nakonec k velké frontě na karanténní taxi. Taiwanci velmi dodržují covid pravidla. 8 denní karanténu musíme trávit každý sám v jiném pokoji. Pan taxikář měl na plexiskle mezi předními a zadními sedačkami upozornění, že nemáme mluvit ať se nešíří covid. 


Taxík mě vzal samotnou na půlhodinovou projíždku k Taipei. Bohužel měl černé fólie na oknech, takže jsem z Taipeie zatím neviděla skoro nic. Z hotelu mám výhled na malou ulici. 


K jídlu nám v karanténě dávají bento boxy. Jídlo je zatím moc dobré. K snídani mě překvapilo sojové mléko.

{% include gallery-layout.html gallery=site.data.galleries.02-cesta-2     id_number=2 %}

