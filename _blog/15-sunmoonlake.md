---
layout: post
title: "To už je to fakt 5 let?"
date: 2022-12-21
image:
  thumbnail: /images/15/cover_th.jpg
support: [jquery, gallery]
---

Sun moon lake a zábavní park. 🏯🎢

První rok na výročí zapomněl Dejv, druhý rok prozměnu já. Ani jeden nejsme moc na orientaci v čase, tak si nemáme co vyčítat. Teď už to oba máme napsané červeně kalendáři, tak nás zachraňují notifikace. Otázkou vždy zůstává vymyslet, jak to oslavit. Letos jsme si řekli, že pojedeme na víkend k jezeru Sun Moon Lake. Flákací víkend s ubytováním zněl po šlapání v horách přitažlivě.

Rozšoupli jsme se a zaplatili si rychlovlak do Taichungu. Jede necelou hodinu, autobusy to zvládají za hodiny dvě až tři.  Další dvě hodiny jsme jeli autobusem z Taichungu k jezeru.
Další den jsme objeli celé jezero na kole. Půjčování kola se nám úplně nepovedlo, dali nám kola s menšími kolečky. Většina lidí si brala elektrokolo, my jsme si říkali, že nám pohyb neuškodí. Trochu podezřele se na nás koukali, když jsme jim řekli, že chceme jezero objet celé. Menší kolečka způsobila, že jsme se podstatně víc nadřeli. Avšak i přes tyto komplikace jsme nakonec uspěli. Cestou jsme potkali krásné chrámy, ten největší z nich byl budhisticko-konfuciostický (ehm, to slovo asi neexistuje, nevadí…).  

Poslední den jsme přepluli lodí na druhou stranu jezera, vyjeli lanovkou a navštívili jsme zábavní park spojený se skanzenem. Zábavní park měl několik horských drah, jedna s námi udělala i otočku o 360 stupňů. Mě se líbily vodní atrakce, kde jsme vedli na lodích vodní bitku mezi sebou a s postarším párem. Lodě pluly předem danou cestou, točily se dokola a měli několik kanónů. Nám suché oblečení nepřežilo, taiwanci si libují v jednorázových igelitových pláštěnkách, tak jim oblečení zůstalo suché. Jen teda, když si vezmu kolik plastu tu všude je, dost mě to mrzí.

Večer jsme dojeli zpět do Taichungu, zajeli jsme metrem na night market. Moje oblíbené kukuřice tu byly 3x levnější a všechno jídlo bylo sladší. David si dal oliheň. Zpět k rychlovlaku jsme jeli na ubike (kola, co máme k měsíční jízdence zdarma). Před půlnocí jsme se dostali zpět do Taipei.

 {% include gallery-layout.html gallery=site.data.galleries.15-gallery-1             id_number=1 %}

