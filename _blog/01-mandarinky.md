---
layout: post
title: "A budou ti ty mandarinky rozumnět?"
image:
  thumbnail:  /images/01/mandarinky_th.jpg
date: 2022-08-25
support: [jquery, gallery]
---

Poslední týden v Praze. 

V pondělí jsem uspořádala malou rozlučku. Plán byl grilovat na zahradě, jenže počasí mi ho zatrhlo. Celý den se mraky přímo mračily, pršelo a mně nezbylo než si tu rozlučku uspořádat u sebe v pokoji a v kuchyni. Situaci zachránil kontaktní gril a Dejvovo uklidňování, že to bude dobrý. Tedy jsme vystěhovali můj pokoj, nanosili do něj dva stoly a nějakým zázrakem jsme se tam všichni vešli. Všech 16 lidí. Ještě, že jsem jich nepozvala víc (velké pardon nepozvaným, snaha byla mít rozumný počet lidí, co se aspoň trochu znají, nezbořit dům a nenakazit se covidem na poslední chvíli). 


Dejv s Láďou mě vyhnali z kuchyně, ať si tu rozlučku pořádně užiju. Škoda, že nápis  „Tady je Dejvovo", který nalepili na kuchyňské dveře, je pouze na ubrousku. Ráda bych tam tu nepředstavitelnou věc měla napořád. Dejv se jinak kuchyni vyhýbá obloukem.


V noci jsme odsunuli stolu ke stěně a můj plán spát pod širákem dopadl tak, že pár lidí ukořistilo matraci, zbytek nafukovací karimámy a vesele se spalo v mém pokoji pod lustrem s hvězdičkami pro některé až do 11.

O víkendu jsem se loučila s prarodiči a mamkou. Hráli jsme kanastu. Babička při tom prohlásila, jestli se budu učit tu pomerančš... totiž mandarínštinu. Tak jsme jí s mamkou vysvětlili, že si tam určitě budu povídat se všemi citrusy a žádné nebudu zanedbávat. 

{% include gallery-layout.html gallery=site.data.galleries.01-mandarinky   id-number=1 %}

Pravda je taková, že původně abych dostala víza měla jsem se věnovat citrusům celých 15 hodin týdně. Naštěstí se podmínky pro vstup na Taiwan změnily a já nemusím mít jazyková víza (na studium mandarínštiny), můžu mít foregin student víza a studovat i jiné jazyky, třeba C++ (a dokonce i jiné předměty na univerzitě .) ).  

Nicméně jazyky (nejen programovací) mě baví a mandarínštinu teď můžu studovat s rozumnější časovou dotací 4 hodiny týdně, tak toho plánuju využít. Navíc pokud se poštěstí dostanu za to i stipendium (taiwan connectivity scholarship). Výherci ještě nejsou ohlášení, tak mi držte palce. :)

Původní plán byl odjet 15.8. Kvůli vízům a entry permit nakonec jedu až 30.8. Asi týden po zažádání o víza přišel email, ať zastavíme získávání víz, protože přišlo nové vládní nařízení. Tak jsem zavolala na ambasádu a proces zastavila (naštěstí razítko v pasu ještě nebylo). Za další týden taiwanská univerzita psala že můžeme odpozastavit víza a my dostali nové číslo, co se mělo objevit někde ve víze. K mému i Dejvovému překvapení jsme při obdržení víz nikde toto číslo nenašli. Ambasáda řekla, že tam to číslo ani být nemá a univerzita nám to schválila. Uff.


Ale ouha. Dali nám jiný druh víz - emerigency víza. Tedy znovu hurá na ambasádu, kde nám bezmilostně škrtli naše emerigency víza a udělali víza nová. Rozdíl byl že místo písmen ER máme teď FS. No a pak samozřejmě jedno přeškrtnuté neplatné vízum v pase gratis.  V celku ambasáda byla příjemná, poslední error nám vyřešili na počkání. Zmatky byly zejména kvůli měnícím se vládním nařízením. Jsem vděčná, že mám na tento semestr papíry ohledně vstupu hotové.
